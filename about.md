---
title: About
layout: page
description: About
bodyClass: page-about
---

ShopFlow è un'azienda italiana che opera nel settore fintech, proponendo tecnologie a supporto della grande distribuzione organizzata (GDO), dedicandosi allo sviluppo di carrelli intelligenti. L'obiettivo principale di ShopFlow è affrontare il problema delle differenze inventariali, che ha causato perdite per un totale di [1.378 miliardi di euro](https://crimetech.it/media/release/Le%20Differenze%20Inventariali%20Nella%20GDO%20In%20Italia.pdf) per le GDO in Italia nel 2019. Con il nostro carrellino intelligente, dotato di un software di riconoscimento prodotti proprietario che sfrutta le telecamere installate, e una bilancia integrata, ci proponiamo di rilevare frodi, migliorare il controllo degli inventari e ottimizzare l'esperienza d'acquisto dei clienti fornendo un approccio unico ed innovativo a discapito della concorrenza.

![Alt text](/images/features/demo.png "Demo ShopFlow")

# Descrizione del progetto
Il nostro progetto è incentrato sulla progettazione, sviluppo e commercializzazione di carrelli intelligenti, attualmente in fase di prototipazione. Questi carrelli offrono un checkout rapido e migliorano l'esperienza d'acquisto dei clienti, contribuendo al contempo all'ottimizzazione della gestione del negozio e alla fidelizzazione della clientela. La nostra unicità risiede nelle dimensioni ridotte dei carrelli, che li rendono adatti a una vasta gamma di supermercati e retail.

# Elementi Caratterizzanti e Distintivi
ShopFlow si contraddistingue per il suo valore fornito alle GDO, dove le differenze inventariali costituiscono una sfida significativa. La nostra soluzione si basa su un carrellino di piccole dimensioni, a differenza degli altri competitor che sviluppano soluzioni di carrelli intelligenti, con tecnologia avanzata costituita da telecamere intelligenti per il riconoscimento prodotti e una bilancia integrata. Shopflow abbatte il costo del personale presente in cassa, equivalente a circa 35 mila euro annui per persona, permettendo di impiegarlo in mansioni legate al miglioramento della gestione interna del supermercato. ShopFlow, inoltre, sovrasta soluzioni che usufruiscono della tecnologia NFC (e.g. Dechatlon) per effettuare la scansione dei prodotti, per le quali è obbligatorio applicare un tag, del costo di circa 10 centesimi al pezzo, ad ogni prodotto.

